# بازی‌های قدیمی من
توی این منبع تعدادی از بازی‌های قدیمی‌ام رو قرار دادم؛

## سرباز ایرانی
اولین بازی‌ای که ساختم؛
شروع بازیسازی برای من از تابستان 1390 با با گیم میکر 8 شروع شد. از همان ابتدا روی این بازی کار کردم و بعد از مدتی این بازی را در سال 1391 منتشر کردم.

## تانک کاغذی
قدیمی‌های بازیسازی حتما انجمن بازیسازی پرومیکرز را به خاطر دارند؛ این بازی را برای اولین مسابقه بازیساز خلاق پرومیکرز ساختم که موفق به کسب رتبه اول شد.

## صمد پرواز
این بازی را بر اساس شخصیت‌ها و فضای انیمیشن شکرستان ساختم. ابتدا و در تابستان 1393 بازی برای جامعه ویندوزفون منتشر شد که بازخورد بسیار خوبی داشت؛ بعد از آن با صحبت‌هایی که با حوزه هنری کودک و نوجوان شد بازی به صورت رسمی درآمد و برای اندروید منتشر شد، هرچند که همکاری خوبی نشد...

## Depose
این بازی به نوعی اولین پروژه گروهی موفق من بود که در آن من برنامه نویسی کردم و گرافیک و ایده پردازی پروژه با احسان فاضلی بود. در پوشه خروجی‌ها یک نسخه ی منتشر نشده هم از هواپیمای ویژه‌ی خندوانه‌ای منتشر کرده‌ام که در سال 1395 درباره‌ی آن با خندوانه صحبت کردیم اما گفتند که چنین کارهایی در برنامه‌شان نیست.

## چایخانه
آنطور که در پست وبسایتم نوشته‌ام، این بازی در زمانی ساخته و منتشر شد که میخواستیم با برگزاری یک مسابقه، انجمن پرومیکرز دوباره به روزهای اوجش برگردد (1397) اما در عمل چیزی شبیه اوج گرفتن نور شمع پیش از خاموشی ابدی بود...

## روبی ویتا
روبی ویتا یک نسخه‌ی مجازی از پروژه‌ی ربات آموزشی برنامه‌نویسی است؛ رباتی که با دستورات ساده شده می‌خواهد منطق برنامه‌نویسی را در ذهن علاقه‌مندان جای دهد.
در روبی ویتا دستورات به شکل چینه‌ها درآمدند که در یک خط زمانی چیده می‌شوند و سپس ربات یک به یک آن‌ها را اجرا می‌کند.
